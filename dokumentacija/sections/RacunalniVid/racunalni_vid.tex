\chapter{Računalni vid u prepoznavanju penjačkog smjera}

Prepoznavanje specifičnih objekata sa slike, u ovom slučaju prepoznavanje penjačkih smjerova na slici stijene, zahtijeva primjenu metoda koje su otporne na promjene u osvjetljenju, udaljenosti i kutu gledanja. Pristupi koji se temelje na uspoređivanju piksela slike su neefikasni i nepouzdani jer su osjetljivi na spomenute varijacije. Zbog toga se koriste robusnije metode temeljene na detekciji i opisu lokalnih značajki (eng. \textit{feature-based methods}). Temeljna ideja je pronaći jedinstvene, stabilne i ponovljive točke na slici, značajke, te ih iskoristiti za usporedbu i prepoznavanje.

Cjelokupni proces prepoznavanja penjačkog smjera pomoću detekcije značajki zahtijeva tri komponente, referentnu sliku penjačkog smjera, referentnu sliku linije penjačkog smjera te sliku stijene dobivene s kamere mobilnog uređaja (slika~\ref{fig:tri_kljucne_slike}).

\begin{figure}[H]
    \centering
    \begin{subfigure}[b]{0.32\textwidth}
        \centering
        \includegraphics[width=\textwidth]{images/racunalniVid/apaches_frame.jpg}
        \caption{Slika stijene dobivena s kamere}
        \label{fig:referentna_slika_stijene}
    \end{subfigure}
    \hfill
    \begin{subfigure}[b]{0.32\textwidth}
        \centering
        \includegraphics[width=\textwidth]{images/racunalniVid/apaches_ref_photo.png}
        \caption{Referentna slika stijene}
        \label{fig:referentna_slika_linije}
    \end{subfigure}
    \hfill
    \begin{subfigure}[b]{0.32\textwidth}
        \centering
        \includegraphics[width=\textwidth]{images/racunalniVid/apaches_line.png}
        \caption{Referentna slika linije smjera}
        \label{fig:slika_stijene_kamera}
    \end{subfigure}
    \caption{Tri slike potrebne za prepoznavanje penjačkog smjera}
    \label{fig:tri_kljucne_slike}
\end{figure}

Referentna slika penjačkog smjera te referentna slika linije penjačkog smjera moraju biti iste dimenzije. Proces se može se raščlaniti na sljedeće korake.
Prvi korak je detekcija i opis značajki, gdje se na referentnoj slici, unaprijed pripremljenoj slici stijene, i slici dobivenoj s kamere pronalaze ključne točke te se za svaku ključnu točku generira jedistveni numerički opis, odnosno deskriptor. Potom se uparuju značajke između slika uspoređujući deskriptore, tipično koristeći algoritam poput \textit{FLANN Matcher}. 
Te uparene značajke koriste se u trećem koraku, gdje se računa procjena geometrijske transformacije. Računa se matematički model - homografija, koja opisuje kako je slika stijene dobivene s kamera rotirana, skalirana i perspektivno izobličena u odnosu na referentnu sliku. Konačno provodi se primjena transformacije, gdje se izračunati model koristi kako bi se referentna slika linije penjačkog smjera preslikala na sliku dobivenu s kamere. Time se postiže željeni efekt vizualizacije penjačkog smjera u stvarnom vremenu.

U ovom poglavlju detaljno se obrađuju svi koraci procesa prepoznavanja penjačkog smjera, od detekcije značajki, preko uparivanja značajki do transformacije perspektive, koristeći prave slike penjačkog smjera i OpenCV biblioteku.

\input{sections/RacunalniVid/subsections/detekcija_znacajki.tex}
\input{sections/RacunalniVid/subsections/uparivanje_znacajki.tex}
\input{sections/RacunalniVid/subsections/homografija.tex}